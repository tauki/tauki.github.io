---
layout: prose
title:  "তরঙ্গ চেতনার"
date:   2016-03-12
categories: [prose, story]
published: true
---

বাসটি সামনের দিকে এগিয়ে আসছে, এতক্ষণ ট্রাফিক দাঁড় করিয়ে রেখেছিল। কিন্তু, কল্লোলের রাস্তা পার হওয়া শেষ হয়নি এখনও, রাস্তার মাঝামাঝি অবস্থানে দারিয়ে পড়লো। মারা যেতে ভয় নেই তার, তাই বলে অযথা জীবন দিয়ে দেয়ার মত মানুষ কল্লোল না। তার সমস্যাটি অন্যখানে। সে চায় বাসটি তাকে পাশ কাঁটিয়ে যাবে, সে বাসটির জন্য সরে জায়গা দিতে নারাজ। যুক্তিমতে, বৃত্ত একবার ঘুরলে তার পরিধির পরিমান দূরত্ব অতিক্রম করে, বাসটির চাকার পরিধি কত? বাসটিকে থামিয়ে জিজ্ঞেস করলে জানা যাবে সম্ভবত।

বৃষ্টি নিয়ে অনেক কবিতা। আকাশভরা পানি লেখকদের অতীব প্রিয় বস্তু। কিন্তু গরমকালে যখন মাথা থেকে আস্তে আস্তে ঘামের কণা মুখ বেয়ে পরতে থাকে, এত পরিস্কার পানি, এক গ্লাস ভর্তি ঘামে দুই টুকরো বরফ ঢেলে দিলে, দেখে সুস্বাদু পানি মনে হবে, পানি কত সুস্বাদু তা গরমকালে বোঝা যায়। আর ঘামেভর্তি গ্লাসে একটু লেবু মিশিয়ে দিলেতো বোঝারই ক্ষমতা থাকবেনা কারো।

ভাব প্রকাশের কত চেষ্টা সবার। পুরো পৃথিবী জুড়ে এতগুলো ভাষা। স্বাধীন ভাবে বেঁড়ে উঠেছে ভাষাগুলো। কতগুলো ভাষার মানুষ জানেইনা যে তাদের ভাষা ছাড়াও আরও ভাষা পৃথিবীতে রয়েছে। কিন্তু মনের অবস্থা বোঝানর মত ভাষা এখনও কেও বের করতে পারলো না। অথবা রঙ বোঝানর জন্য। একজন অন্ধকে কিভাবে বোঝানো যায় যে দুধের রঙ কেমন সাদা? কেও যা অনুভব করছে তা অন্য কাওকে বোঝানো সম্পূর্ণ ভাবে, কঠিন কাজ।  

মানুষ গান গেয়ে মনের ভাব প্রকাশ করার চেষ্টা করে, ছবি একে মনের ভাব প্রকাশের চেষ্টা করে। কিন্তু প্রত্যেক চেষ্টার অর্থ একে-অপরের কাছে ভিন্ন। কে জীবনে কি কি বাস্তবতার মধ্য দিয়ে গিয়েছে, সে হিসেবেও তাদের অনুভুতি পরিবরতিত হয়। অনুভুতি মানুষের ভেতরে তৈরি হয়।

কল্লোল অর্থ ঢেউ। একজনের নাম ঢেউ কিভাবে হতে পারে কল্লোল তা বুঝে উঠতে পারেনা। মানুষের জীবন ঢেউের মত, এর জন্য কি কল্লোলের মা বাবা তার নাম ঢেউ রেখেছে নাকি তারা চায় কল্লোল সমুদ্রের ঢেউের মত বিশাল ও স্বাধীন ভাবে বেঁড়ে উঠুক? মাঝে মাঝে তো ঢেউ অবিশাল এবং ভঙ্গুরও হয়। “আমি কোন ঢেউ?”। ছোট বেলা হতেই কল্লোল একরেখা ধরনের ছেলে, প্রত্যেকটি ব্যাপারে তার নিজের যুক্তিকেই সে সঠিক মনে করে এবং সে একরেখা ভাবে তার যুক্তিই সঠিক বলে তর্ক করে যেতে পারে। যদিও তার যুক্তিতে আনেকেই অমত প্রকাশ করে। কিন্তু সবাই জানে যে তার সাথে এই ব্যাপারে তর্কে যেয়ে লাভ নেই, তাই সবাই তর্ক এড়িয়ে যায়। কিন্তু কল্লোল অনেক স্বাধীন চিন্তার মানুষ। কল্লোলের স্বাধীন চিন্তা-চেতনার পেছনে হাত রয়েছে তার বাবার। তার বাবা একজন জ্ঞানী ব্যাক্তি। অনেক বই পড়েছেন তিনি জীবনে। তার বাবা নিজেও একজন স্বাধীন চিন্তার মানুষ, তাই তিনি চেয়েছেন তাঁর ছেলেও তাঁর মত স্বাধীন চিন্তার মানুষ হয়ে বড় হবে। যদি একজন স্বাধীনভাবে চিন্তাই করতে না পারে তাহলে সে কিভাবে প্রকৃত স্বাধীন মানুষ হতে পারে? এই যুক্তি তার বাবার। কল্লোলের কাছে যুক্তিটি সঠিক বলেই মনে হয়। কল্লোল তার বাবার কাছ থেকেই চিন্তা করার ক্ষমতা পেয়েছে, তার বাবার দেয়া জ্ঞান তাকে সবকিছুর পেছনে যুক্তি তৈরি করার ক্ষমতা যুগিয়েছে। তার বাবা তাকে যখনি সুযোগ পায়, নিজের জ্ঞানগুলো ঢেলে দিতে থাকে কল্লোলের মধ্যে। কল্লোলেরও খুব ভালই লাগে জ্ঞান নিতে। জ্ঞান এমন একটা জিনিস, যার নেশার স্বাদ একজন একবার নিয়ে নিলে, তখনি বুঝতে পারে জ্ঞান কি আসলে। জ্ঞানের স্বাদ নিতে হয়, অনুভব করতে হয়। জ্ঞান বইয়ের পাতার মাঝে, প্রতি পধক্ষেপের মাঝে। রাস্তাদিয়ে হেঁটে যাওয়ার সময় প্রতি বাঁকে। চোখদিয়ে দেখতে হয় জ্ঞানগুলো। পরোখ করতে হয়, জানতে হয় কিভাবে দেখতে হয়। মানুষ আসলে নিজের ভেতর হতে প্রতিনিয়ত নতুন নতুন জ্ঞান বের করছে। সবসময় মানুষ নিজের মধ্যে চিন্তা করছে, মনে মনে নিজের সাথে কথা বলে যাচ্ছে। নিজের মনের মধ্যে নতুন নতুন যুক্তি বের করছে এবং তা দ্বারা নানান রহস্য সমাধান করছে, যার মধ্যে আনেক বড় রহস্যের অংশ তাদের নিজেদের মনের মধ্যে তৈরি। মানুষ প্রতিনিয়ত মনের মধ্যে নতুন নতুন রহস্য উদ্ঘাতন নিয়ে লেগে থাকে। অপলক দৃষ্টিতে চিন্তা করে মাঝে মাঝে এবং রহস্য উদ্ঘাতনের পরে নিজের মনের ভেতরই খুশির জোয়ারে ভেসে যায়। চোখে তখন দেখা যায় প্রশান্তির ছাপ।

যেহেতু আমরা অনেক বড় কিছুর ছোট একটি অংশ মাত্র; আমাদের চরিত্র, আমাদের আঁচার-আচরণ সবসময় প্রভাভিত হবে বড় অংশের পরিবর্তনের মধ্য দিয়ে, কে জানে সেই বড় অংশও কোন আরও বড় কিছুর ছোট অংশ মাত্র, সেই বড় অংশের প্রভাবক হিসেবে কাজ করবে সেই তার থেকেও বড় অংশ। কিন্তু আমাদের চারিদিকের সব পরিবর্তন হবার পরও আমাদের কাছে রয়ে থাকি আমরাই শুধু। কে জানে আমাদের কারনেও প্রভাবিত হয় আমাদের কত ছোট অংশ। আমাদের প্রতিটি পদক্ষেপ, আমাদের প্রতিটি ভাব, আমাদের প্রতিটি আবেগ-অনুভুতি দ্বারা, প্রভাবিত করে যাচ্ছে কত বিশ্ব। অসীম বিশ্ব। যেইসব বিশ্ব আমাদের নাগালের বাইরে। (চলবে ... )*

*(সেই ২০১৪ সাল থেকেই চলছে, চলতে থাকুক, তরঙ্গ তো থেমে থাকবে না, পরে আরো লিখা বাকি আছে এখনো)